---
---
Redovisning kmom05
=========================

**Berätta kort om erfarenheterna med din undersökning av webbplatsers laddningstid och vad du kom fram till.**<br>
Studien om laddningstiderna fördjupade min förståelse kring vad det är som kan göra vissa webbplatser trögare än andra. Något som framgick tydligt var att desto flera resurser på en webbplats desto längre laddningstider. Två utav de webbplatserna som jag valde att studera innehöllen en stor mängd olika bilder och hade även tunga sökmotorer som låg och tuggade i bakgrunden vilket medförde långa laddningstider. Jag kan tänka mig att ju större databasen är desto längre tid kan det ta att ladda upp innehållet.<br>


**Har du några funderingar kring Cimage och dess nytta och features? Vilka bildverktyg använder du själv normalt sett?**<br>
Till vardags använder jag mestadels Adobe Photoshop som bildredigeringsverktyg då jag tycker det är enklare att ha ordning på mina bilddokument innan de skall laddas upp. I Photoshop är det enkelt att optimera bilderna och det finns mängder med olika effekter och verktyg att använda för att göra bilden cool och häftig. Dock gillar jag att det finns flera alternativ att redigera bilder direkt i utvecklingsverktyget Atom, just för att slippa hoppa mellan olikar program och spara ned och spara om. Jag tänker att det kan vara tidsbesparande i vissa lägen att använda sig av Cimage, samtidigt som det kan medföra lite oordning i filerna.<br>

**Hur gick det att jobba med modulen @desinax/figure och hur är din syn på modulen?**<br>
I detta kursmoment var det enda jag gjorde med modulen @desinax/figure att installera den och importera den i min fil. Jag kan inte påstå att jag har jobbat särskilt mycket i den mer än det.<br>

**Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?**<br>
Min allmänna uppfattning är att det är viktigt att arbeta med att optimera och underhålla sin webbplats både vad gäller bildhantering och grafiska elementen, typsnitt och all typ av kodning. Även överflödig kod kan påverka laddningstiderna så det är viktigt att städa och rensa sin kod för att få webbplatsen att fungera så bra som möjligt. En allmän uppfattning är också att det kanske finns en del okunskap gällande detta ute hos organisationerna och att det verkar vara svårt att optimera för mobila enheter, utifrån resultatet av min studie. Detta upplever jag är ganska märkligt då det är mobilen som vi ofta använder mestadels och har nära till hands och borde vara högstaprioritet vad gäller användarvänlighet och optimering.<br>  

**Vilken är din TIL för detta kmom?**<br>
Veckans TIL är helt klart Cimage och dess funktioner då jag inte tidigare arbetat på detta sättet. Kul att kunna använda sig av flera olika verktyg för samma ändamål.
