---
---
Redovisning kmom02
=========================

**Vad tycker du om LESS och det sättet vi jobbar med LESS-moduler?**  
LESS är ett nytt verktyg för mig och jag förstår det som att det är en pre-processor som fungerar som en förlängning av CSS-språket. Med funktioner som skall göra det enklare att designa med ytterligare funktioner och funktionalitet och som därmed skall hjälpa oss med strukturen och spara tid när vi kodar. Däremot kan jag ställa mig frågande till om det verkligen blir enklare med hjälp av LESS, upplever ibland som att det är enklare att bara skriva "ren" CSS-kod istället för att blanda in variabler, mixins, nestlade kodstycken, operationer och funktioner etc. Min upplevelse kan ju förstås ha att göra med att jag är ovan med LESS och möter ett litet motstånd kring detta, då det känns som att man behöver skriva mera kod istället för mindre kod. Försöker minnas följande ord; Ingenting är svårt det är bara nytt. Jag gillar att vi arbetar med olika less-moduler då det känns som om koden blir mer strukturerad och det blir mer ordning och reda.
<br>
**Är du bekant med Makefiler och make sedan tidigare, eller något liknande byggverktyg? Vad anser du om det?**  
Jag har inte tidigare stött på byggverktyget Make. Det känns som ett verktyg som innehåller mycket magi.
<br>
**Hur kändes det att kompilera LESS till CSS, var det något du reflekterade över?**  
Det känns som att det är mycket som händer genom att kompilera filerna som vi ej har kontroll över, det bara sker av sig självt. Jag förstår att det är mycket programmering bakom detta så att det skall fungera smidigt för oss studenter och att koden komprimeras i en del av filerna. Då jag ej har varit med och byggt upp kod-strukturen så reflekterar jag givetvis i hur allt hänger ihopoch vilken fil som är "början" på koden osv. <br>
**Kommentera ditt tema, hur kan man beskriva dess design och hade du några planer på “design” när du byggde ditt tema?**  
Jag är inte klar ännu med min design men tänker att jag skall ge det tid att gro i varje kursmoment och därmed inte göra hela designen färdig på en gång, basen är på plats i detta kursmoment vilket känns tryggt och bra. Jag började med att fundera kring färgerna för webbplatsen och skapade en egen färgpalett i photoshop som jag sedan implementerade i webbplatsen. Färgerna ville jag skulle förmedla en varm känsla samtidigt som där finns ett djup, därför består paletten av varma pastellfärger kombinerat med lite dunklare mörka blåa/gröna och bruna nyanser. Layoten vill jag skall ha en minimalistisk stil med enkla, tydliga former så att det blir lätt för ögat att se hur struktururen är uppbyggd genom en symmetrisk balans. För mig är det viktigt att stilen är genomgående på hela webbplatsen och att det finns en tydlighet. <br>
**Vilken är din TIL för detta kmom?**  
Denna veckas TIL blir att jag har lärt mig att arbeta med olika regioner på webbplatsen och lärt mig hitta lättare i ramverket. Jag har även försökt att "less-ifiera" min kod och ta bort onödig kod som inte har haft någon visuell effekt på webbplatsen.
