---
---
Redovisning kmom01
=========================

**Är du sedan tidigare van att jobba i ramverk för att bygga webbplatser?**  
Jag har ingen tidigare erfarenhet med att jobba i ramverk för att bygga webbplatser så detta är något helt nytt för mig. Att jobba med olika programmeringsspråk har medfört att jag har fått en mer nyanserad förståelse kring hur webben är uppbyggd och att det finns oändliga möjligheter till att lära, samtidigt som jag upplever det rätt tufft att förstå allt och hur det hänger ihop. Det finns så många olika sätta att bygga webbplatser på och jag upplever att det är svårt att knyta ihop allt så att det blir begripligt. Vilket språk är mest lämpligt att använda och när ska man använda vad? Jag tycker också att det är svårt att sätta mig in i någon annans kod, då jag inte ser hur allt hänger ihop från början.

<br>
**Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?**  
Det är hittills många nya moment att lära sig och jag är ej bekant med någon av dem vi har fått ta del av i denna kurs sedan tidigare. Allt är nytt. Jag känner fortfarande en ganska stor osäkerhet när det kommer till terminalen och hur alla kopplingar är gjorda därigenom såsom SSH-nycklar, Make och Github. Jag har dock försökt läsa på mer individuellt vad exempelvis Git och Github är och hur det fungerar men tycker det är lite knepigt.  
<br>
**Har du några förutfattade meningar, eller kanske en etablerad övertygelse, inom design och användbarhet för webben?**  
Då jag tidigare gått en utbildning inom grafisk design nere i Sydney så har jag en grundläggande förståelse för området design. Jag gillar det visuella och tycker att det är roligt att skapa med färg och form. Förstår att det krävs ett samarbete mellan olikheter för att kunna skapa en användbar webbplats med fokus på både design och funktionalitet. En kanske är mer intresserad av att programmera ihop alla funktioner medan en annan mer gillar att få webbplatsen att fungera på ett mer visuellt och designmässigt plan. Jag tror att det är viktigt att förstå båda delarna, både som webbdesigner och som webbprogrammerare, och att finna en kommunikation som fungerar därimellan.

<br>
**Hur kändes det att styla webbplatsen med CSS? Gick det bra?**  
Då jag tidigare har arbetat med CSS så kändes det ganska bra, definitivt ett av de språken jag känner mig lite mer bekväm med sedan tidigare.  
<br>
**Vilken är din TIL för detta kmom?**  
Veckans TIL för detta kursmoment har varit att det finns många olika sätt att programmera på och att det finns olika lösningar att utveckla webbplatser. Det finns inget sätt som är bättre än det andra, bara olika varianter att skapa funktionalitet. Jag har utvecklat min kunskap gällande Markdown, vilket jag inte kände till sedan tidigare, men som jag förstått används ganska frekvent ute i arbetslivet.
