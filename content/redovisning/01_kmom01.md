---
---
Redovisning kmom01
=========================

**Är du sedan tidigare van att jobba i ramverk för att bygga webbplatser?**  
Jag har ingen tidigare erfarenhet med att jobba i ramverk för att bygga webbplatser så detta är något helt nytt för mig. Att jobba med olika programmeringsspråk har verkligen öppnat upp en helt ny värld för mig och jag har fått en nyanserad förståelse för att det finns oändliga möjligheter till att lära, samtidigt som det är rätt tufft att förstå allt. Det finns så många olika sätta att bygga webbplatser på och jag upplever att det är svårt att knyta ihop allt så att det blir begripligt. Vilket språk är mest lämpligt att använda och när ska man använda vad? Jag tycker också att det är svårt att sätta mig in i någon annans kod, då jag inte ser hur allt hänger ihop med blotta ögat. 
<br>
**Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?**  
Det är hittills många nya moment att lära sig och jag är ej bekant med någon av dem vi har fått ta del av i denna kurs sedan tidigare. Allt är nytt. Jag känner fortfarande en ganska stor osäkerhet när det kommer till terminalen och hur alla kopplingar är gjorda därigenom såsom SSH-nycklar, Make och Github. Jag har dock försökt läsa på mer individuellt vad exempelvis Git och Github är och hur det fungerar men tycker det är lite knepigt.  
<br>
**Har du några förutfattade meningar, eller kanske en etablerad övertygelse, inom design och användbarhet för webben?**  
Då jag tidigare gått en utbildning inom grafisk design nere i Sydney så har jag en grundläggande förståelse för området design. Jag gillar det visuella och tycker att det är roligt att skapa med färg och form. Förstår att det krävs ett samarbete mellan olikheter för att kunna skapa en användbar webbplats med fokus på både design och funktionalitet. En kanske är mer intresserad av att programmera ihop alla funktioner medan en annan mer gillar att få webbplatsen att fungera på ett mer visuellt och designmässigt plan. För att bli en bra programmerare tror jag att det är viktigt att ha en viss förståelse för design och hur designers kan förhålla sig till världen, likaså för att bli en bra designer är det viktigt att förstå hur en programmerare arbetar.  

<br>
**Hur kändes det att styla webbplatsen med CSS? Gick det bra?**  
Då jag tidigare har arbetat med CSS så kändes det ganska bra, definitivt ett av de språken jag känner mig lite mer bekant med sedan tidigare.  
<br>
**Vilken är din TIL för detta kmom?**  
Veckans TIL för detta kursmoment har varit att det finns många olika sätt att programmera på, många olika sätt och olika lösningar att utveckla webbplatser. Det finns inget sätt som är bättre än det andra, bara olika varianter att skapa funktionalitet.
